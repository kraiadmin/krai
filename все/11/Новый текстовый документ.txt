Заслаў’е
З заснаваннем горада Заслаўе звязана адна з самых прыгожых беларускіх легенд! У "Аповесці мінулых гадоў" расказваецца пра лёс полацкай князёўны Рагнеды. У 980 годзе Рагнеда была абвешчана нявестай Яраполка Святаславіча, вялікага князя кіеўскага. Брат Яраполка Уладзімір, у той час князь наўгародскі, быў моцна прыніжаны Рагнедай, бо таксама сватаўся да яе, аднак атрымаў адмову: князёўна лічыла недапушчальным выйсці замуж за сына рабыні.
Забіўшы бацьку і братоў Рагнеды, а затым і князя кіеўскага Яраполка, Уладзімір узяў Рагнеду ў жонкі сілком і павёз яе ў Кіеў. Прыкладна ў 987 годзе Рагнеда вырашылася адпомсціць за зробленае і забіць мужа. Паводле легенды, ноччу, калі Уладзімір спаў, Рагнеда хацела закалоць яго, але князь прачнуўся і паспеў адвесці ўдар.
За замах Рагнедзе пагражала смяротнае пакаранне. Угневаны Уладзімір узяў у рукі меч, аднак на крык прыбег іх першынец Ізяслаў і стаў на абарону маці таксама з мячом. 
Уладзімір не змог забіць Рагнеду на вачах сына і  саслаў Рагнеду і Ізяслава ў іх полацкія землі — заснаваўшы горад, які быў названы Ізяслаўль (Заслаўе).
		
Грода Арсеній, IX «Б» клас

		
