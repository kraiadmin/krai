Касцёл Маці Божай Ружанцовай і Спаса-Праабражэнская царква ў аг. Ракаў
Ракаў – невялікі аграгарадок, размешчаны прыкладна ў  25 км ад г. Мінска на беразе ракі Іслач. Горад славіцца сваёй багатай культурнай і гістарычнай спадчынай. На яго тэрыторыі размешчана шмат помнікаў архітэктуры, самымі значнымі з якіх з’яўляюцца касцёл Маці Божай Ружанцовай і Святога Дамініка, а таксама  Спаса-Праабражэнская Царква з Брамай.
Касцёл быў пабудаваны ў 1904-1906 гадах на сродкі тагачасных ўладальнікаў мястэчка – Здзехоўскіх на месцы, дзе раней цэлых паўтара стагоддзя (з 1686 па 1835 гг.) знаходзіўся каталіцкі манастыр, а затым драўляная царква Ружанцовай Божай Маці. Пасля Вялікай Айчыннай Вайны касцёл быў зачынены савецкай ўладай, на яго месцы размясцілі магазін і склад. У 1990 годзе будынак вярнулі вернікам, а ў 1993 -   адрэстаўравалі. У цяперашні час касцёл уключаны ў Дзяржаўны спіс культурна-гістарычных каштоўнасцей РБ.
Буткевіч Кацярына,  V «Б» клас
