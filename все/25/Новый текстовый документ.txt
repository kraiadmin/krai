Камянецкая вежа (Камянец)
Грода Арсеній, , IX «Б»  клас
Камянец – магдэбурскае места гістарычнай Берасьцейшчыны, старажытны замак Вялікага Княства Літоўскага. Да нашага часу тут захаваўся выдатны помнік архітэктуры раманскага стылю – абарончая Камянецкая вежа (памылковая назва – Белая вежа).	Першы пісьмовы ўпамін пра ўзьвядзеньне Камянецкай вежы па загаду  валынскага князя Уладзімера Васількавіча датуецца 1276 годам. Гэта ж дата лічыцца і датай заснавання горада. У XIV ст. вежа шмат разоў вытрымала набегі крыжакоў. У 1382 годзе Камянец захапіў польскі князь Януш Мазавецкі. Толькі праз год, па тыднёвай аблозе, замак вярнуў назад вялікі князь Ягайла. У час доўгай звады паміж Ягайлам і Вітаўтам, у 1390 годзе, Ягайлу зноў давялося браць Камянец штурмам. 
	У пачатку 50-х гадоў мінулага стагоддзя вежу ўпершыню пабялілі (тады ж зьявілася яе памылковая назва Белая вежа), а падлогу выбрукавалі каменем. У 1960 годзе ў вежы разьмясьцілася філія Берасьцейскага абласнога музэю які дзейнічае да цяперашняга часу.

		
