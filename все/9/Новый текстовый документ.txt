   			Гарадзішча на Менцы (вёска Гарадзішча)
Я нарадзілася ў Мінску, а ён ­- на рацэ Менцы, што ў 16 км ад сучаснага горада. Мне пашчасціла не толькі пабачыць месца нараджэння сталіцы, але і дакрануцца да яе гісторыі. Улетку я ўдзельнічала ў раскопках на месцы старажытнага гарадзішча Менск. Зацікаўленасць і ўважлівая праца пад наглядам прафесійнага археолага дазволілі мне зрабіць знаходкi, якія сёння можна пабачыць у музеі “Стары Менск”, а некаторыя трапілі ў збор Інстытута гісторыі Акадэміі навук. Неверагоднае адчуванне, калі ўласнаручна знаходзіш рэчы IX-XI ст., якімі карысталіся нашыя продкі-менчукі ў часы князя Усяслава Чарадзея! Урокі гісторыі Беларусі больш не будуць падавацца мне нуднымі, бо я сапраўды рукамі дакранулася да нашай гісторыі.
Сяргеева Мар’я, 6 «В» клас