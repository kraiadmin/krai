
Капцэвіч Арсеній, IV «А» клас Мемарыяльны комплекс "Шунеўка"
Мемарыяльны комплекс "Шунеўка" быў устаноўлены ў 1983 годзе. На гэтым месцы была веска Шунеўка Докшыцкага раёна. Тут 22 мая 1943 года нямецкія акупанты спалілі мясцовых жыхароў - старых, жанчын і дзяцей. Асноўны манумент - бронзавая фігура жанчыны-маці, якая ўзняла да нябёсаў рукі ў праёме варот смутку. На варотах змешчаны тры званы, адзін з якіх расколаты і не званiць - сімвал таго, што кожны трэці жыхар Докшыцкага раёна загінуў у гады Вялікай Айчыннай вайны. На месцах спаленых дамоў узведзены каменныя падмуркі з ганкам і языкамi полымя, на якіх указаны прозвішчы і ўзрост загінуўшых гаспадароў дамоў.
